---
layout: default
---

### Miten saan itselleni vapauskartan?

Vapauskartan asentamisessa on yleensä kyse siitä, että käynnistetään
tarvittavat tiedonkeruut.  Järjestelmän muut komponentit ovat valmiiksi
olemassa: tietoa keräävä ja tarjoava pilvipalvelu sekä sen selain- ja
kännykkäkäyttöliittymät.  Yksinkertaisimmillaan tarvitsee siis vain
alkaa toimittaa tietoa omista laitteista/tiloista pilveen, avata
käyttöliittymä selaimessa ja voilà: valmis vapauskartta.

Varaustilanteen tietolähteenä voivat olla valmiiksi asennetut anturit,
erikseen vapauskarttaa varten asennettavat anturit, tai valmis
tietojärjestelmä, johon kerääntyy tietoa varaustilanteesta jossain
muodossa.  Tiedonkeruun virittämiseen voi tilata
[asennuspalvelun](mailto:{{site.email}}?subject=Vapauskarttatilaus).
Lisäksi yhteisiin tiloihin voidaan asentaa monitoreita, joista
reaaliaikaisen tilanteen näkee tarvitsematta kaivaa esille omaa
älypuhelinta.

### Kannattaako vapauskartta ottaa käyttöön meidän tiloissamme?

Joissakin paikoissa ei ole minkäänlaisia tukkeutumisongelmia: kaikkia
yhteiskäyttöisiä resursseja on yllin kyllin.  Jos pullonkauloja alkaa
kuitenkin muodostua, vapauskartta on sekä halvempi että
miellyttävämmäksi koettu kuin vaihtoehdot:

- Jos tilanteelle ei tehdä mitään, aikaa ja vaivaa tuhrautuu vapaiden
  resurssien etsimiseen.  Lisäksi on näkymätöntä töiden hidastumista,
  kun käyttäjät ennakoivat (usein tiedostamattaan) varaustilannetta: "ei
  sinne kumminkaan kannata mennä vielä, kun siellä on niin iso jono..."
  Vapauskartta sen sijaan kertoo ihmisille välittömästi, tarvitseeko
  jonottaa vai ei.

- Jos yhteiskäyttöisiä resursseja rakennetaan lisää, se tulee usein
  kalliiksi, ja lisäksi uudet laitteet/tilat täytyy sijoittaa johonkin
  uuteen paikkaan.  Koska kaikki järkevät paikat ovat yleensä jo
  käytössä, uudet sijoittuvat kauas ja käyttäjien kannalta
  epäkäytännöllisiin paikkoihin.

- Jos vapauskartan sijaan tehdään varausjärjestelmä (kuten usein
  neuvotteluhuoneille), tukkeutumistilanne usein *pahenee*, kun
  ihmiset ennakkovaraavat resurssit yli tarpeen - jotteivät jäisi ilman.
  Reaaliaikainen vapauskartta sen sijaan ohjaa käyttäjät luonnostaan
  välittömästi oikeasti vapaille paikoille ja maksimoi niiden
  hyötykäytön.

