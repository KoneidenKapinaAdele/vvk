---
layout: default
---

<h3><a id="kuinka-paljon-menee-aikaa-kiertelyyn"
 class="anchor" aria-hidden="true"></a>
Kuinka paljon teillä menee päivittäin aikaa kiertelyyn?</h3>

<p>Vapaat työpisteet, hiljaiset tilat, tulostimet, kahviautomaatit,
vessat, puhelinkopit tai parkkipaikat - näillä kaikilla on yhteinen
piirre: niistä on joskus pulaa.  Ja kun jostain on pulaa, se aiheuttaa
jonoja, turhaa kiertelyä, ajanhukkaa ja ärtymystä.</p>

<p>Vapauskartat ovat reaaliaikaisesti päivittyviä karttoja, jotka
kertovat lähistön todellisen varaustilanteen.  Ne eivät perustu
luulotteluun eivätkä erikseen tehtäviin ennakkovarauksiin, vaan kertovat
vallitsevan tilanteen täsmälleen sellaisena, kuin se on.  Varaustieto
kerätään reaaliaikaisesti antureilla tai muusta varaustietolähteestä,
kuten parkkimaksujärjestelmästä.</p>

<h3><a id="kenelle-vapauskartta-on"
 class="anchor" aria-hidden="true"></a>
Kenelle VVK-vapauskartta on suunnattu?</h3>

<p>VVK-palveluita rakennetaan työpaikoille, oppilaitoksille,
yleisöpalveluihin ja muihin paikkoihin, joissa yksi taho hallinnoi
suuren ihmisjoukon yhteiskäyttöisiä välineitä tai tiloja.  Toinen
tilaajatyyppi voisi olla saman alueen palveluntarjoajien yhteenliittymä,
jos esimerkiksi lounasravintolat pääsevät yhteisymmärrykseen
vapauskartasta, joka kertoo alueen lounasravintoloiden täyttöasteen
kullakin ajanhetkellä.</p>

<p>VVK-palvelun <a href="teknologia">ohjelmistokomponentit</a> ovat <a
href="https://github.com/KoneidenKapinaAdele/vvk-back">avointa
lähdekoodia</a>, joten palvelun voi ottaa koekäyttöön pienellä
taloudellisella riskillä ja jopa omatoimisesti.  Tiedonkeruun
asennuksiin ja ylläpitoon sekä kertyneen varausaineiston
jatkohyödyntämiseen on saatavilla maksullista tukea.</p>

<h3><a id="kannattaako-ottaa-käyttöön-vapauskartta"
 class="anchor" aria-hidden="true"></a>
Kannattaako vapauskartta ottaa käyttöön meidän tiloissamme?</h3>

<p>Joissakin paikoissa ei ole minkäänlaisia tukkeutumisongelmia: kaikkia
yhteiskäyttöisiä resursseja on yllin kyllin.  Jos pullonkauloja alkaa
kuitenkin muodostua, vapauskartta on sekä halvempi että
miellyttävämmäksi koettu kuin vaihtoehdot:</p>

<ul>
	<li>Jos tilanteelle ei tehdä mitään, aikaa ja vaivaa tuhrautuu
		vapaiden resurssien etsimiseen.  Lisäksi on näkymätöntä
		töiden hidastumista, kun käyttäjät ennakoivat (usein
		tiedostamattaan) varaustilannetta: "ei sinne kumminkaan
		kannata mennä vielä, kun siellä on niin iso
		jono..."  Vapauskartta sen sijaan kertoo ihmisille
		välittömästi, tarvitseeko jonottaa vai ei.</li>

	<li>Jos yhteiskäyttöisiä resursseja rakennetaan lisää, se tulee
		usein kalliiksi, ja lisäksi uudet laitteet/tilat täytyy
		sijoittaa johonkin uuteen paikkaan.  Koska kaikki
		järkevät paikat ovat yleensä jo käytössä, uudet
		sijoittuvat kauas ja käyttäjien kannalta
		epäkäytännöllisiin paikkoihin.</li>

	<li>Jos vapauskartan sijaan tehdään varausjärjestelmä (kuten
		usein neuvotteluhuoneille), tukkeutumistilanne usein
		<em>pahenee</em>, kun ihmiset ennakkovaraavat resurssit
		yli tarpeen - jotteivät jäisi ilman.  Reaaliaikainen
		vapauskartta sen sijaan ohjaa käyttäjät luonnostaan
		välittömästi oikeasti vapaille paikoille ja maksimoi
		niiden hyötykäytön.</li>
</ul>

